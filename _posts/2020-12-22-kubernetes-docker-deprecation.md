---
layout: single
title:  "کوبرنتیس و عبور از داکر"
date:   2020-12-21 12:00:00 +0330
categories: DevOps
author: meysam
toc: true
---
چند هفته پیش با ارائه نسخه جدید کوبرنتیس (نسخه ۱.۲۰) ،‌ بین تغییرات و ویژگی‌های جدیدی که در این نسخه اضافه شده بود، یک تغییر بیشتر از بقیه خبرساز شد و باعث شد عده‌ای که شاید کمتر درگیر جزییات این دو پروژه باشند متحیر و سرگشته شوند. کوبرنتیس یک تغییر اضافه کرده است که هنگامی که شما یکی از اجزای اصلی آن را (بطور مشخص kubelet) را برای استفاده از داکر، تنظیم و اجرا می‌کنید یک پیام هشدار دریافت می‌کنید که اعلام می‌کند که پشتیبانی کوبرنتیس از داکر در نسخه‌های آینده حذف خواهد شد و شما را تشویق می‌کند تا از جایگزین‌های آن استفاده کنید. این موضوع باعث تعجب تعداد زیادی از افراد شد چرا که برای بیشتر افراد کوبرنتیس برابر بود سیستمی برای مدیریت کانتینرها بصورت توزیع‌شده و در مقیاس بالا و کانتینرها همان داکر بودند. پس کوبرنتیس بدون داکر چه معنایی می‌تواند داشته باشد.

اما با آشنایی مختصری از اکوسیستم اطراف کانتینرها متوجه خواهید شد که این تغییر به آن اندازه‌ای که در نگاه اول ترسناک می‌آید بزرگ و ترسناک نیست و دوستداران داکر نباید خیلی نگران باشند.
## کوبرنتیس، داکر، کانتینرها و … اینها دقیقا چه هستند؟
هنگامی که شما یک نرم‌افزار پیاده‌سازی می‌کنید یا می‌خواهید از یک نرم‌افزار آماده مانند خیلی از نرم‌افزارهای متن‌باز استفاده کنید در بیشتر مواقع اگر این نرم‌افزار به سادگی یک برنامه Hello World  نباشد اجرایی کردن این نرم‌افزار بسادگی دانلود کردن و اجرا کردن یک فایل اجرایی نخواهد بود. شما باید ملاحظات و پیش‌نیازهایی را قبل از اجرایی کردن آن در محیط سیستم خود رعایت کنید تا بتوانید نیاز خودتان را برطرف کنید. ممکن است این نرم‌افزار به کتابخانه‌هایی احتیاج داشته باشد که لازم باشد آنها را نصب کنید. ممکن است لازم باشد نسخه خاصی از یک محیط اجرایی یک زبان برنامه‌نویسی را نصب کنید.

مثلا اگر این برنامه به زبان جاوا نوشته شده باشد لازم است یک JRE با نسخه مناسب را در سیستم خود نصب کنید یا بسیاری از زبان‌های دیگر مثل پایتون، node.js، روبی و … نیز به همین شکل برای اجرا به نصب محیط مناسب احتیاج دارند. در خیلی از مواقع یک یا چند فایل پیکره‌بندی را لازم است داشته باشید. یا اینکه ممکن است برنامه شما، مانند بسیاری از اپلیکیشن‌های تحت وب فرضیاتی در مورد شبکه داشته باشد برای مثال فرض می‌کند می‌ةواند بر روی یک پورت خاص listen کند.
این لیست از پیش‌نیازها را می‌توان ادامه داد: اتصال به پایگاه داده، توزیع‌های مختلف لینوکس، دسترسی‌های filesystem، تعریف شده متغیرهای محیطی، نحوه پیکربندی پوشه‌های سیستم عامل و … .

برای حل مشکل این پیش‌نیازها در گذشته بسیاری از توزیع‌های مختلف لینوکس خیلی از نرم‌افزارهای متن‌باز را به صورت package های مخصوص خودشان با استفاده از مخازن (repository) در اختیار دیگران قرار می‌دادند که این packageها خیلی از این مسائل و مشکلات را برطرف می‌کردند. برنامه‌نویسان دیگر هم که نرم‌افزارهای سازمانی یا غیررایگان تولید می‌کردند رفته‌رفته برای کم شدن مشکلات نصب  راه‌اندازی به سمت استفاده از این پکیج‌ها رفته بودند. اما این پکیج‌ها هم جوابگوی همه مشکلات نبودند. برای خیلی از نرم‌افزارها این پکیج‌ها ساخته نشده است یا فقط برای توزیع‌های خاصی از لینوکس ساخته شده است، یا وقتی دو برنامه به دو نسخه مختلف از یک کتابخانه احتیاج داشتند، یا هر دو می‌خواستند از پورت ۸۰ سیستم استفاده کنند و بسیاری از موارد مشابه باعث شده بود که این راه‌حل نتواند تمام مشکلات را حل کند.

## کانتینر !== داکر

## آیا باید نگران باشیم؟

